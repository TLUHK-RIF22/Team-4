# Mängu taustast

Mängu ideeni jõuti tiimiliikmete arutelu käigus. See on žanriliselt klassifitseeritud hariduslikuks seiklusmänguks. Põnevus on kombineeritud teadmiste andmisega lendorava 
kohta - milline on ta elupaik, toidulaud ja kes on ta põhivaenlased – koos mõningate fantaasia elementidega. Mängu sihtgrupiks on esimese ja teise kooliastme õpilased, kuid see kõnetab ka laiemalt teisi loodushoiust huvitatud inimesi.

## Lendorava seisund ja käitumine

Lendorav kuulub Eestis I kaitsekategooriasse ja tema arvukust hinnatakse 226-336 isendini. Kirjanduse põhjal eelistab lendorav elupaigaks vanu kuuse haava segametsi, pesa teeb ta enamasti haava õõnsusesse Lendorava põhitoiduks on lehtpuu lehed, pungad, urvad ja koor. (Keskkonnaamet, 2023)

Tavapäraselt on lendorav öise eluviisiga, kuid emaloom võib liikuda päevasel ajal toituma või poegi toitma. Samuti käivad pojad iseseisvumise perioodil päevasel ajal ümbrust uudistamas (Novaator, 2024). Lendorav on territoriaalse eluviisiga - emasloomad on paiksemad aga isasloomad liiguvad regulaarselt üle 1 km kaugusele pesapuust. Noorloomad asuvad elama sünnipaigast 1–2 km kaugusel asuvatesse sobilikesse paikadesse. Noori metsi, raiesmikke ja võsastikke kasutab lendorav peamisel ühest vanast metsast teise liikumiseks. Lendorav liugleb puult puule, tema hüpped võivad ulatuda 20-50 meetrini. Selleks, et pehmelt maanduda sirutab ta käpad ette ja lennusekurrud aitavad hoogu pidurdada. Maas liikumine on lendoravale tülikas ja ta harrastab seda harvemini kui harlik orav. (Keskkonnaamet, 2023)

Lendorava asurkonna säilimist mõjutavad põhitegurid on elupaikade häving ja kisklus. Teda ohustavad röövloomad nagu metsnugis, kassikakk, händkakk, kodukakk ja kanakull. Samuti on leitud, et elamute lähistel võib kodukass lendorava murda. Kriitilise tähtsusega ohuks on lendoravale elupaikade kadumine ja killustumine. (Keskkonnaamet 2023)




# Mängu kontseptsioon

- Mängu nimi: Fight or Flight
- Idee/žanr: Seikluslik õppemäng
- Sihtgrupp: 1.-6. klassi õpilased, kes on huvitatud loodusest ja keskkonnakaitsest
- Platvorm: Windows

## Mängu kirjeldus

Oled väike julge lendorav Timmu, kes elab sügaval vanas ja majandamata metsas, mis on koduks paljudele teistele looma-, linnu- ja taimeliikidele. Kuid rahu lõppeb järsult, kui sinu metsa ähvardab oht inimeste ja nende masinate näol, kes soovivad metsa maha raiuda ja selle asemele ehitada suuri ehitisi. Timmu saab teada, et enne inimeste saabumist peab ta võitlema metsa kiskjatega, kes on muutunud veelgi agressiivsemaks, kuna nad tunnetavad ohtu oma kodule.

### Tegelased
- Lendorav Timmu
- Metsamees
- Kurjad nugised
- Kurjad kanakullid
- Kurjad kassikakud

### Levelite kirjeldus
- Level 1 - 3: Esimesed kolm taset panevad Timmu oskused proovile, kuna ta peab oma kodumetsa päästmiseks manööverdama läbi ohtlike tihnikute, kus elavad agressiivsed nugised. Neist mööda hiilides ja üle puude lendorvajõu abil hüpates, peab Timmu teele jäävad takistused ületama. Suurima väljakutsena seisab ta silmitsi ala valvuri, kõige kavalama ja suurima nugisega, kes üritab iga hinna eest takistada Timmu edasiliikumist.
- Level 4 - 6: Järgnevates tasetes peab Timmu kasutama kogu oma osavust ja kiirust, et vältida taevas tiirlevaid kanakulle. Need linnud, kelle territooriumi inimesed on ohustanud, on muutunud veelgi ohtlikumaks. Timmu peab õppima, kuidas kasutada tuuleiile ja lendorava võimeid, et teha julgeid õhusõite, vältides ründavaid kanakulle. Viimases vastasseisus on vaja hävitada tohutu kanakull, kes on juba liiga kaua metsaelanikele terrorit külvata saanud.
- Level 7 - 9: Jõudes sügavale metsa sisse, avastab Timmu salapärased koopad, kus kumavad fosforiseeruvad seened ja kristallid. Siin, varjus peituvate kassikakkude territooriumil, peab Timmu kasutama oma kuulmist ja teravaid meeli, et näha läbi petliku pimeduse. Kassikakud on osavad pettes ja varitsedes, kuid Timmu peab leidma tee läbi koobaste, et jõuda hiiglasliku kassikaku - selle piirkonna valitsejani, kes on pimestatud ja eksitatud inimeste metsa toodud prügi poolt.
- Level 10: Viimane tase on kõige dramaatilisem. Timmu on läbinud kõik katsumused, kuid nüüd tuleb tal silmitsi seista kõige suurema ohuga - metsa tahab maha raiuda südametu metsamees, kes ei hooli looduse tasakaalust. Relvastatud saagide, masinate ja võimsa kõuekahuriga, mis võib puid sekunditega kõrvetada, kavatseb metsamees kõik elusolendid minema pühkida. Timmu peab kasutama kogu oma nutikust, julgust ja õpitud oskusi, et peatada metsamees, kasutades ära loodusjõude ja varasemaid vastaseid.
- Mängu lõpp: Mäng lõpeb piduliku stseeniga, kus metsa asukad tulevad kokku, et tähistada oma kodu säilimist ja Timmu, uue kangelase, saavutusi. Kuid südames teab Timmu, et see võitlus oli vaid üks paljudest ning ta peab jääma valvsaks ja olema valmis kaitsma oma kodu mis tahes tulevaste ohtude eest.


### Viited


Keskkonnaamet. (2023). Lendorava (Pteromys volans) kaitse tegevuskava. [2023, november 18]. https://keskkonnaamet.ee/media/5999/download

Novaator. (2024). Väljasuremisohus olev lendorav vajab jätkuvalt kaitset. [2024, veebruar 26]. https://novaator.err.ee/1609113962/valjasuremisohus-olev-lendorav-vajab-jatkuvalt-kaitset

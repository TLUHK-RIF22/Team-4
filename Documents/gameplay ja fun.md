# Gameplay ja lõbu

Miks peaks mängija mängima meie mängu ja kuidas ta seda teeb? Antud dokumenti on koondatud kokku vastused nendele küsimustele ning paljudele veel.

## Mängumaailm

- Mängu mõte on harida mängijat lendoravatest ja nende ellujäämise ees seisavatest väljakutsetest. Tegevus leiab aset kaasaegses maailmas, mis on dramaatilise efekti saavutamiseks veidi kaunistatud. Mängus on 10 taset, mis peavad olema läbitud võidu saavutamiseks.
- Esimesed 3 taset leiavad aset metsas, mis on lendorava loomulik elupaik. Nende tasemete läbimisel puutub mängija kokku esimeste vaenlastega - nugistega, kes on lendorava loomulik kiskja.
- Järgmisel 3 taset toimuvad hõrendatud metsas, kus puid on vähem ning nendevaheline kaugus on suurem. Selline keskkond on hea jahimaa kanakullide jaoks, kes on nendetasemete peamiseks vaenlasteks.
- Seejärel saabub mängija koppadesse (3 taset), kus puutub ta kokku pimedusega ja piiratud nägemisväljaga. Pimeduses varitsevad teda kassikakud, kes on adapteerinud hämaras keskkonnas jahtima.
- Viimane kümnes tase on võitlus metsamehe vastu, kes vastutab metsade hävitamise eest. Edu saavutamisel lõpeb mäng piduliku stseeniga, kus metsa asukad tulevad kokku, et tähistada oma kodu säilimist ja Timmu, uue kangelase, saavutusi. Kuid südames teab Timmu, et see võitlus oli vaid üks paljudest, ning ta peab jääma valvsaks ja olema valmis kaitsma oma kodu mis tahes tulevaste ohtude eest.

## Atmosfäär

Mängus esineb 4 erilise visuaalse ja helilise atmosfääriga etappi:

- Esimene on Timmule🐿️ loomulik ja tavapärane mets. Atmosfäär on rahulik, esineb palju puid, kus saab ronida ja mille vahel hüpata. Eesmärk on luua uuele mängijale mugav ja rahulik keskkond, kus ta saab mängimist selgeks saada. Iga järgneva tasemega esimesest kolmandani suureneb puudevaheline kaugus ning kasvab vaenlaste **_arv? kiirus? mõlemad?_**. Muusika mažoor skaalas, rahulik, ~80 BPM.
- Pärast seda jõuab Timmu🐿️ lagendikule, kus tal ei ole enam ennast kuhugi varjata kiskjate eest. Atmosfäär muutub pingelisemaks, mängu keerukus suureneb. Suurem osa puudest on langetatud, järjest suurem osa liikumisest toimub maapinnal, mis on lendorava jaoks ebasoodne. Muusika minoor skaalas, ~120 BPM.
- Kolmas piirkond on koopad, kus on pime ja Timmul🐿️ peaks olema hirmus. Atmosfäär on pingeline, vaateväli piiratud, valitseb pimedus ja müsteerium. Taustal leidub fluorestseeruvaid seeni ja kristalle.
- Viimane piirkond on areen, kus Timmu🐿️ võitleb kurja metsamehega. Pingelisus saavutab oma tipphetke, muusika on kiire ~150 BPM.

## Eesmärgid ja ülesanded

Igal uus tase algab sellega, et Timmu🐿️ ronib välja oma pesast, mis asub taseme vasakus ääres, puu otsas. Taseme eesmärk on liikuda vasakult paremale, ületades takistusi ja vaenlasi. Paremas ääres asub järgmine pesa, kuhu tuleb sisse ronida, et lõpetada taset ja liikuda mängus edasi. **_Skoor? Edetabel?_**

## Interaktiivsus

Mängu tegevus toimub ekraanil küljelt vaates, kus peategelane liigub edasi, tagasi, hüppab ülesse ja alla kahemõõtmelises koordinaatteljestikus (X; Y).
Kui tegelane kohtub vaenlasega, peab ta hüppama vaenlasele pähe, et temast jagu saada. **_Siin ma näen kahte varianti, kas vaenlane muutub mitteaktiivseks (kaob ära, jääb magama vms) või jääb mõneks ajaks mitteaktiivseks ning mõne hetke pärast on taas aktiivne_** Vastasel juhul, kui vaenlane saab Timmut kätte, kaotab Timmu ühe elu.
Elude arv on piiratud, mängu alguses saab mängija 3 elut. Kui elud saavad otsa, siis peab mängija taset uuesti läbima. **_Kas ainult seda taset, kus ta parasjagu kaotas? Kas kõik eelmised tasemed uuesti? Kas see võib sõltuda keerukuse astmest?_**
**_Kas iga uue taseme alguses on mängijal täiselus? Kas jäänud elude arv kandub edasi järgmisesse tasemesse? Kas teha erinevad raskuse astmed mängule, kus kergemas saab uusi elusid ja raskemas kanduvad elud edasi?_**
Kaotatud elude arvu saab täiendada, leides tasemel objekte - tammetõrusid. Iga tammetõru annab 1 elu juurde.
**_Kas mängus peetakse skoori? Kas täiselude puhul annab tammetõru 1 elu juurde, tõstes maksimaalset elude arvu üle 3 või annab skoori juurde?_**
Tasemel saab mängija leida ka muid objekte, näiteks **_ilusaid lehti, mis annavad skoori? Või annavad mingisuguse eelise, nt kõrgemaid hüppeid, kiiremat liikumist?_**

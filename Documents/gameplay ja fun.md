# Gameplay ja lõbu

Miks peaks mängija mängima meie mängu ja kuidas ta seda teeb? Antud dokumenti on koondatud kokku vastused nendele küsimustele ning paljudele veel.

## Mängumaailm

- Mängu mõte on harida mängijat lendoravatest ja nende ellujäämise ees seisvatest väljakutsetest. Tegevus leiab aset kaasaegses maailmas, mis on dramaatilise efekti saavutamiseks veidi kaunistatud. Mängus on 10 taset, mis peavad olema läbitud võidu saavutamiseks.
- Esimesed 3 taset leiavad aset metsas, mis on lendorava loomulik elupaik. Nende tasemete läbimisel puutub mängija kokku esimeste vaenlastega - nugistega, kes on lendorava loomulik kiskja.
- Järgmisel 3 taset toimuvad hõrendatud metsas, kus puid on vähem ning nendevaheline kaugus on suurem. Selline keskkond on hea jahimaa kanakullide jaoks, kes on nendetasemete peamiseks vaenlasteks.
- Seejärel saabub mängija öisesse metsa (3 taset), kus puutub ta kokku pimedusega ja piiratud nägemisväljaga. Pimeduses varitsevad teda kassikakud, kes on adapteerinud hämaras keskkonnas jahtima.
- Viimane kümnes tase on võitlus metsamehe vastu, kes vastutab metsade hävitamise eest. Edu saavutamisel lõpeb mäng piduliku stseeniga, kus metsa asukad tulevad kokku, et tähistada oma kodu säilimist ja Timmu, uue kangelase, saavutusi. Kuid südames teab Timmu, et see võitlus oli vaid üks paljudest, ning ta peab jääma valvsaks ja olema valmis kaitsma oma kodu mis tahes tulevaste ohtude eest.

## Atmosfäär

Mängus esineb 4 erilise visuaalse ja helilise atmosfääriga etappi:

- Esimene on Timmule🐿️ loomulik ja tavapärane mets. Atmosfäär on rahulik, esineb palju puid, kus saab ronida ja mille vahel hüpata. Eesmärk on luua uuele mängijale mugav ja rahulik keskkond, kus ta saab mängimist selgeks saada. Iga järgneva tasemega esimesest kolmandani suureneb puudevaheline kaugus ning kasvab vaenlaste arv ja kiirus. Muusika mažoor skaalas, rahulik, ~80 BPM.
- Pärast seda jõuab Timmu🐿️ lagendikule, kus tal ei ole enam ennast kuhugi varjata kiskjate eest. Atmosfäär muutub pingelisemaks, mängu keerukus suureneb. Suurem osa puudest on langetatud, järjest suurem osa liikumisest toimub maapinnal, mis on lendorava jaoks ebasoodne. Muusika minoor skaalas, ~120 BPM.
- Kolmas piirkond on öine mets, kus on pime ja Timmul🐿️ peaks olema hirmus. Atmosfäär on pingeline, vaateväli piiratud, valitseb pimedus ja müsteerium. Taustal leidub fluorestseerivaid seeni. Muusika sünge ja müstiline.
- Viimane piirkond on areen, kus Timmu🐿️ võitleb kurja metsamehega. Pingelisus saavutab oma tipphetke, muusika on kiire ~150 BPM.

Peategelase visuaalne kujundus peab olema sõbralik ja armas, et anda loodussõbraliku mängijale võimalust elada talle kaasa.

## Eesmärgid ja ülesanded

Igal uus tase algab sellega, et Timmu🐿️ ronib välja oma pesast, mis asub taseme vasakus ääres, puu otsas. Taseme eesmärk on liikuda vasakult paremale, ületades takistusi ja vaenlasi. Paremas ääres asub järgmine pesa, kuhu tuleb sisse ronida, et lõpetada taset ja liikuda mängus edasi.
Timmu🐿️ saab ronida puudel ülesse ja alla, puude tipud ulatuvad üle ekraani ülemise serva ning kaamera (vaade) liigub koos Timmuga🐿️ vastavalt positsioonile. Tasemel on teatud kohtadesse paigutatud objektid, mida saab koguda ning mis annavad mängijale erinevaid eeliseid. 
Igal tasemel mäng peab skoori, mis sõltub mängija tegevustest. Taseme lõpus näidatakse mängijale tema saavutatud skoori tähtedena ⭐ skaalal ühest kolmeni. Lõppskoor sõltub sellest, kas mängija on kaotanud elusid ning kui palju taseme objektidest on kogutud. Läbitud tasemeid saab mängida uuesti, et saavutada parem skoor. See annab tulemustele orienteeritud mängijale motivatsiooni läbitud taset uuesti läbida, et saavutada kõige kõrgemat tulemust.

## Interaktiivsus

Mängu tegevus toimub ekraanil küljelt vaates, kus peategelane liigub edasi, tagasi, hüppab ülesse ja alla kahemõõtmelises koordinaatteljestikus (X; Y).
Kui tegelane kohtub vaenlasega, peab ta hüppama vaenlasele pähe, et temast jagu saada. Kui see tegevus õnnestub - muutub vaenlane mõneks ajaks passiivseks, kuid mõne sekundi pärast aktiveerub uuesti ning on jälle ohtlik. Vastasel juhul, kui vaenlane saab Timmut🐿️ kätte, kaotab Timmu🐿️ ühe elu.
Elude arv on piiratud, mängu alguses saab mängija 3 elut. Kui elud saavad otsa, siis peab mängija antud taset uuesti läbima. Iga järgmise tase alguses on Timmul🐿️ uuesti 3 elut.
Kaotatud elude arvu saab täiendada, leides tasemel objekte - tammetõrusid 🌰. Iga tammetõru annab 1 elu juurde ja tõstab skoori.
Tasemel saab mängija leida ka muid objekte, näiteks ilusaid lehti, mis annavad Timmule🐿️ mõneks ajaks kiirema liikumiskiiruse ning tõstavad skoori.
